# -*- mode: mandoku-view; -*-
#+TITLE: 雲溪集
#+DATE: 2015-08-24 23:57:31.204771
#+PROPERTY: ID KR4d0175
#+PROPERTY: BASEEDITION WYG    
#+PROPERTY: JUAN 卷一
<pb:KR4d0175_WYG_001-1a>¶
欽定四庫全書¶
　雲溪集巻一　　　　　　　宋　郭印　撰¶
　　四言詩¶
　　　和仲長統詩二首¶
造化一機乾坤一殻死生蟲臂勝負蝸角逹人於道混¶
混殊俗瞽非䘮明刖非卞足賊生户牖禍徵帷幄聚蟻¶
貪羶飛蛾赴燭彈雀以珠抵鵲以玉喪精失靈皆由多¶
欲命也天齊愚夫自促¶
<pb:KR4d0175_WYG_001-1b>¶
致虛守靜其術至寡有相皆虛無物不可包藏寥廓該¶
攝細𤨏出入隱顯妙用由我九天匪髙九地匪下駕鶴¶
周遊魚魚雅雅焚蕩三彭性空真火大道甚夷學孝僻¶
左發車推轅捨舟揺柂五金八石殘生爐冶¶
　　五言古詩¶
　　　蜀州試闈豋樓西山巍然可愛因用試舉子股¶
　　　肱蕭曹詩肱字韻賦詩一篇呈同舍¶
棘闈倦覊束何異韝上鷹突兀有髙樓寸目堪逺凝雨¶
<pb:KR4d0175_WYG_001-2a>¶
殘空正霽暑盡秋初澄西山横一天竒峯矗層層素約¶
念樵子煙霞同曲肱口腹在塵土擺脱良未能嵩岱久¶
隔絶氛霾尚薫烝唯有岷峨秀宇宙誇崚嶒或悵碧雲¶
合或瞻紅日昇危欄朝暮意拉君時一登¶
　　　類試院考校九月十日塔之八級中現寳光楊¶
　　　齊伯有詩記其事亦賦一首¶
崢嶸大千界等是菩提鄉昆蟲暨草木各放無邊光而¶
况佛之覺靈明亘十方化身三昧火骨節金彌剛纍纍¶
<pb:KR4d0175_WYG_001-2b>¶
燦五色珠璣斗斛量寳傳百世後伽藍深秘藏錦官岌¶
浮圖直上干穹蒼中有堅固子示現尤非常朝來八級¶
内明燈忽煌煌胥𨽻走驚詫觀者即堵墻初疑伏螢過¶
顯沒何微茫繼如兩星出左右爭飛揚是時霽霧歛若¶
木昇太陽儻非照耀成不知果何祥西南一都㑹廣開¶
選士塲定應得竒才歸美報君王¶
　　　臨都試院考校已畢諸公尚恨遺才勉作數語¶
　　　釋其意¶
<pb:KR4d0175_WYG_001-3a>¶
平時參與商會遇何由縁相從棘闈中再見月之弦歡¶
然臭味合言笑浩無邊論事快今古談𤣥貫天淵白袍¶
閲多士燈窗極精研所得乃溢數無路能周旋躊躇不¶
忍舍在野恐遺賢我時職監視日食亦千錢一言為訂¶
正少逭饕餮愆譬如滿盤珠差擇先光圓又如采美玉¶
疵瑕終棄捐兹事既不免吾心白日懸羣公人中傑行¶
簉蓬瀛仙願開取士額條畫奏上前¶
　　　迓帥夜渡廣漢¶
<pb:KR4d0175_WYG_001-3b>¶
負弩迎使車暮塗頗忽迫篝火滅還明羸駑費鞭䇿行¶
行漢江漘月照沙水白登舟越驚濤未濟忽欹側可憐¶
為升斗性命鴻毛擲人生誰貴賤同是蘧廬客敢輕千¶
户侯願丐五畝宅歸共老農遊飲酣歌帝澤¶
　　　早行界上迓何使者¶
天星半牢落月窗光冏冏僮婢寐正酣四鄰雞犬靜而¶
我獨何之倒衣不及整呵鞭驅蹇驢霜風破裘領既無¶
王事敦又匪奉朝請窮年憊將迎功業羞明鏡相如徒¶
<pb:KR4d0175_WYG_001-4a>¶
四壁季子無二頃何時滌塵纓農畝迹甘屏¶
　　　上李西美制置¶
諦觀天地間物物無非易有情洎無情與我固真一伏¶
羲未仰俯卦象已先畫乾坤易之門神機盡開闢周文¶
魯仲尼傳授何太密古今元共處心心印空寂展編韋¶
三絶門人豈語詰曽髙本愚魯超然入于室子思中庸¶
篇孟軻仁義術于易初不言此道皎如日寥落餘千載¶
學者空陳迹條葉競尋採幾人擷其實盤根有仙李靈¶
<pb:KR4d0175_WYG_001-4b>¶
芽一枝出衣鉢自家傳獨智探聖域契兹三聖書羮墻¶
面相覿雅懐親炙願進退終跼蹐逹人具大觀胷次呑¶
溟渤斐章露肝膽猶愧多言失儻許接𤣥談平生事已¶
畢¶
　　　送韓美成都大赴䕫帥¶
公來雪山重公去雪山輕少陵有是語申言餞公行公¶
初來蜀時豺狼浩縱横剪除二三軰百獸弭耳驚坐令¶
坤維地衆醉稍稍醒仁風被動植徳澤覃幽明咸云真¶
<pb:KR4d0175_WYG_001-5a>¶
使者有眼未曽經今將䕫子去方面倚長城雖分閫外¶
憂三川難為情岷山黯無色錦水咽無聲政恐狐貍出¶
依然擾吾民鄙夫為之言汝曹且靜聽我公非常人夷¶
夏知威名平生活國心須臾不少寧天欲靖乾坤平步¶
公與卿大攄康濟學引手援生靈¶
　　　送韓美成帥荆南¶
何國不生士汝潁獨多竒公於軰行中玉潔了無玼少¶
年遊宦塲英譽蔚四馳郎宿爭璀璨使星勝光輝去惡¶
<pb:KR4d0175_WYG_001-5b>¶
如去草根本須芟夷就義若就渴事難必勇為姦吏戢¶
猛虎良民撫嬰兒髦節已歴試人訝鋒車遲遺愛猶在¶
益去思今滿䕫行行逺荆州迤邐近丹墀深嗟鷁首東¶
孤猿失攀依愁看巫峽内江山氣慘悽但同此邦民日¶
日誦清徽它年黄閣下簪屨或收遺¶
　　　送种守¶
羣峯逶迤來落處如鼎峙真仙鑿鹽穴下引滄溟水英¶
氣鍾人物衣冠何濟濟古來陵陽守賢哲多卧理公分¶
<pb:KR4d0175_WYG_001-6a>¶
一歳符治譽歘然起鈴齋清畫閒山色入簾几璽書換¶
金淵要踵前兄美跨鼇煙雲愁十日雨不止聞昔乃祖¶
風勲業照國史尺箠鞭羌夷竒謀付孫子青雲且遇合¶
未信朱輪柅行觀舊物歸一洗中原耻¶
　　　送路守¶
道衰世彌隘俗薄人易驕一為居所移盛氣干雲霄官¶
曹出已下俯視如僬僥崇卑兩懸絶相望天壤遼猗歟¶
路漢州冠纓早彯彯亨衢快著鞭壯歳亟乘軺耘耡矜¶
<pb:KR4d0175_WYG_001-6b>¶
色盡茂徳日以昭朅來西南守㨂㧞自公朝侯館賔客¶
富平湖水竹饒退食未為樂鸞輿萬里遙赤子拊吾民¶
良朋遇吾僚薫然四時春草木無枯焦明朝馬首西秋¶
風更蕭條當宁方急賢三旌副旁招¶
　　　詩别杜安行赴合州守¶
雁水分擕後懸懸二十秋世路少青眼人生易白頭况¶
復遭亂離長懷家國憂是中欲傾倒一面終無由君從¶
萬里歸訪我三日留寒燈話平生尊酒相勸酬喜極感¶
<pb:KR4d0175_WYG_001-7a>¶
今昔&KR1008;然涕將流君行駕朱轓我亦稻粱謀努力盡此¶
道全身早歸休林泉遵素約杖屨發清游庶幾踐前言¶
母俾猿鶴羞¶
　　　送董守¶
房相風流逺寥寥四百年西湖有陳迹水竹尚蒼然公¶
來刺是邦魚鳥亦安全官閒得放曠樂事踵前賢亭臺¶
一増飾草木發夭妍𤓰期秋風來歳月驚翩翩長橋淡¶
孤月老樹含愁煙賴有龎眉叟送行賫百錢¶
<pb:KR4d0175_WYG_001-7b>¶
　　　送陳守¶
惟昔號能吏在公勤嚴明挾兹來共理敎化日流行堂¶
堂陳漢州所至樹風聲四美出天性早擅循良名平心¶
衡稱物敏手刀發硎姦黠膽欲破隱伏無遁形千里歸¶
鎮靜人神各安寧愛物及魚鳥游泳全其生輿言誦嘉¶
政不待三年成房湖天下絶好景無陰晴退食來徜徉¶
風月攪詩情脩竹如君直流水如君清豈無宴賞心對¶
此樂事并國步正艱險天驕尚縱横惜哉廊廟器乃爾¶
<pb:KR4d0175_WYG_001-8a>¶
屈專城𤓰期忽忽來歳月令人驚車轍不容卧去意一¶
何輕金陵一水通當宁思豪英况最郡守課由來入公¶
卿君才森武庫可當十萬兵行矣佐中興力扶天柱傾¶
　　　送雷公逹觀赴召¶
我觀靖康初塵氛䝉帝闕君臣失上著社稷幾危絶君¶
時沉布衣抗䟽何悲切言聽豺狼誅狐狸肝膽裂鐵騎¶
稍稍去佞諛歸一轍小臣更不容排擯爭媒蘖後來禍¶
何如欲語氣先噎七年坐閉廢口舌宜鉗結技癢不復¶
<pb:KR4d0175_WYG_001-8b>¶
禁囊封仍論列朝廷果召還愛士如飢渇魏闕心久馳¶
行色安可遏江山阻且長忠信自平逹露肘見天子首¶
薦經綸説邦榮身亦榮無愧古明哲¶
　　　送喻廸孺赴召¶
志士居環堵常懷天下憂而况立王朝為國當逺謀中¶
原亂戎馬騷擾十三秋宫闕翳草莽井邑成墟丘先生¶
身補外興言淚長流滿腹貯經綸寸絲殊未抽篇章洩¶
幽憤山雲為之愁遂令寰海間望治空悠悠詔㫖忽旁¶
<pb:KR4d0175_WYG_001-9a>¶
招喜氣扶仙舟風濤照孤忠軒陛需嘉猷屈指在廷彦¶
如公實罕儔片言儻遇合男兒志願酬方今艱難際皇¶
祚若綴斿百蠧盡掃除羣黎自歌謳古來柔逺人莫先¶
政事修要當效甫申豈但為枚鄒髙堂有甲兵千里歸¶
坐籌賛成中興功踵跡商與周¶
　　　送呉蜀州還朝¶
逹官眎貧賤遼絶間天壤門墻奥莫窺鼎茵恣居享令¶
行雷風前氣吐虹霓上陋彼衡門流揮斥同草莽堂堂¶
<pb:KR4d0175_WYG_001-9b>¶
呉蜀州浩氣深涵養毫端掃千軍胷次包萬象驕色盡¶
耘耡儒林植標榜自憐㸑下焦亦值知音賞方當出肺¶
肝晨夕趨函丈金闕佇公歸無由挽輪鞅拭目上巖廊¶
獻納攄忠讜網羅寒畯姿直道光吾黨¶
　　　送計敏夫赴闕¶
衣冠半知識喜君天下士奥學滄溟深髙談風雨駛胷¶
中富經綸憂國心屢痞誓言排閶闔開口獻天子時絀¶
道不伸倦懐歸故里盤礴曽幾時九天飛詔㫖春風飽¶
<pb:KR4d0175_WYG_001-10a>¶
征㠶一葦呉江水見晚上應嗟使華聊復爾丞相君之¶
甥風流酷相似彤陛看摩肩笑談銷敵壘君家有世臣¶
名實耀國史竒謀付子孫鞭笞餘馬箠行増前徳光更¶
雪中朝耻事成豈因人碌碌焉能比我昔綴僚末髙山¶
日仰止窮逹兩懸殊星辰視泥滓平生白眼多君獨掛¶
牙齒更須假扶摇南溟將一徙¶
　　　送朱仲逺樊唐老趨闕奉大對¶
充城環髠山南嶺獨秀鬱何以獲佳稱上有朱鳯集三¶
<pb:KR4d0175_WYG_001-10b>¶
載爭一嗚朝陽整雲翮今年二妙飛好語鬨邦邑為言¶
皆老蒼文采勝疇昔其一出上黨其一出沛國同聲相¶
呼和深可調六律長風送天衢萬里纔一擊邕邕中簫¶
韶虞廷誰可匹四顧啁啾羣俛首不能息¶
　　　送張安國赴天彭司録¶
騏驥服鹽車埀頭困長道蒼鷹在韝縶側耳思秋草憶¶
昔初見公衮衮一傾倒平生仰止意相逢恨不早清輝¶
粲景星巨浸屹孤島徐榻未易解膺門但頻掃公才天¶
<pb:KR4d0175_WYG_001-11a>¶
河傾顧我乃潢潦篠簜何足云所貴㑹稽笴魚泳鳥雲¶
飛氣合無不可歳月忽荏苒何言賦離抱彭城不百里¶
摻袂空懊惱糾郡因多暇時政亦叢脞猾吏虎插翼疲¶
民葉振槁邦侯待禆益幕客要摽表咄嗟贊畫諾談笑¶
辦紛擾江山頗足娯杯酒興不小搘笻恣清游蠟屐縱¶
幽討雲煙入髙躅詩句出餘巧升沉置勿問道義端可¶
飽眼前多少年難致淄川老儻令班中朝功業信不少¶
賤生宿所期志願慙未果因公激壯懐緑髪豈能葆還¶
<pb:KR4d0175_WYG_001-11b>¶
應最課績歸步直青𤨏¶
　　　送友人赴省¶
仲冬陰氣積嚴霜凍郊坰居人猶念寒子有萬里行此¶
行勿云逺去路青雲平驊騮無蹇步鴻鵠有脩翎聖明¶
圖治切仄席用儒生曈曨九門闢紛袍集王庭吾子富¶
春秋詞學浩縱横一吐經濟䇿唾手拾科名秋風歸故¶
里錦衣為親榮眤眤重離去莫學兒女情¶
　　　和宋文淵送仲明舉西歸三首¶
<pb:KR4d0175_WYG_001-12a>¶
丈夫志萬里耿耿抱長慮青雲却倦飛功業何由樹廟¶
堂有先逹體國心焦勞歸來掩關卧茅簷日色髙¶
馬蹄厭長道詎忍别帝京夢想子規啼花落故園春山¶
驛暗孤燈江城歇滯雨悠悠秦蜀間慨然念今古¶
朔風吹别袂草色冷萋萋憑髙望佳人天逺浮雲低恍¶
然從之游神魂坐飛越何當清夜語分此半床月¶
　　　何耕道還卭南贈詩為别¶
古人不復見俗學尚穿鑿時花亦可觀潢潦終易涸暮¶
<pb:KR4d0175_WYG_001-12b>¶
年識吾子志與流輩各入道窮根源髙情轉寥廓詩章¶
富波瀾議論生鋒鍔胡為困窮途計拙客古雒出門春¶
草芳西風漸摇落我時喜過從妙語資發藥人情變炎¶
凉白首忽難託悵望鶴鳴雲羈懐每作惡告别何依依¶
交游義不薄行矣覲親闈菽水端可樂¶
　　　送齊侍者南遊¶
癡癡行脚師要覔南方禪不知未舉足罪過已彌天三¶
千大千界當處本湛然若作如是解猶嫌墮一邊子今¶
<pb:KR4d0175_WYG_001-13a>¶
腰包去慎勿求真詮真詮不可得往往成風顛芒鞋縱¶
所之江山發清妍得住且即住飯了曲肱眠¶
　　　贈明師¶
四民不相奪事業勤且專所適既多歧乃為異物遷初¶
心轉錯亂故步成跰&KR1271;一縱不可收有如解纜船而况¶
佛之徒辭家童其顛耕杼兩不知蕭條香火縁胡為反¶
自棄捨已芸人田筆墨殘畫永詞章奪春妍持此謁豪¶
貴往往求知憐大事殊未明口張鼻撩天不見湯休軰¶
<pb:KR4d0175_WYG_001-13b>¶
才名舉世傳形化心亦爾抱病歸黄泉汝質本渾金未¶
逢妙手鐫好名一以誤沈溺在詩篇毫釐失千里萍梗¶
空十年吾言雖屢苦掉首終弗然邇來心孔開舊學都¶
棄捐青山决棲隱求師覔安禪聞之喜且疑此志諒能¶
堅行矣無所贈短章當緡錢¶
　　　諸公以嵩師破戒作詩嘲詠因次韻解之¶
老嵩悟塵縁洪爐一㸃雪飛行三界外宴坐常兀兀有¶
如出籠鳥豈比縮頸鼈萬象一詩本章句真𤨏屑世人¶
<pb:KR4d0175_WYG_001-14a>¶
不識渠小智互分别豈知日用處黙語無殊轍春雷未¶
出地草木含凍結大聲歘然來蟄龍起脩骨神功無定¶
在作止纔一瞥以詩來議師所見何纎末想當聞此言¶
揮麈笑且咄惜哉二三子微漚更出没眼翳揮未掃幻¶
化何從滅月體元自空三三認盈缺長篇陋摛錦敏思¶
遲擊鉢秪向語邊尋那解黙時説¶
