# -*- mode: mandoku-view; -*-
#+TITLE: 雲溪集
#+DATE: 2015-08-24 23:57:31.286137
#+PROPERTY: ID KR4d0175
#+PROPERTY: BASEEDITION WYG    
#+PROPERTY: JUAN 卷五
<pb:KR4d0175_WYG_005-1a>¶
欽定四庫全書¶
　雲溪集卷五　　　　　　　宋　郭印撰¶
　　五言古詩¶
　　　閒中讀易¶
聖人闡性命易書所自作要令末世士悟取先天學俗¶
儒何紛紛私意妄穿鑿或被隂陽拘或遭象數縛執一¶
以為真盲夫妄捫摸我嘗皆過眼去道轉遼邈粤從探¶
釋氏奥處窺其略返照日月久豁然生妙覺八卦未畫¶
<pb:KR4d0175_WYG_005-1b>¶
初𤣥門啓闗鑰向來百家言盡把束高閣¶
　　　閒看佛書¶
金仙入漢夢始聞佛法東梁武好尤篤上下爭尊崇尋¶
譯到李唐伽藍棟宇充煌煌五千巻披讀未易終楞嚴¶
明根塵金剛了色空圓覺祛禪病維摩現神通四書皆¶
等敎真可發愚䝉我常日寓目清晨課其功油然㑹心¶
處喜樂浩無窮寄語看經人勿墮文字中¶
　　　讀維摩經¶
<pb:KR4d0175_WYG_005-2a>¶
白衣心出家從古推淨名無疾現有疾特地真機生佛¶
欲遣人問指示轉分明宜是諸大士辭屈不能行文殊¶
末後往萬衆心已傾箭鋒相注處妙義益崢嶸芥子容¶
須彌毛孔受四溟此理自灼然學者疑且驚更談不二¶
門法法俱見成一黙豈無語其聲如震霆¶
　　　讀金剛經¶
智慧比金剛能碎諸煩惱良哉須菩提為衆非草草再¶
三立問端一起復一倒要以撼瞿曇俾之攄懐抱瞿曇¶
<pb:KR4d0175_WYG_005-2b>¶
了不惜意切如老媼始終談四相畢竟盡除掃為言福¶
徳性勝施千萬寶因果本來空種種惟心造黙觀契予¶
意披味恨不早已喜識真吾何妨行六道¶
　　　讀楞嚴經¶
學道證聲聞習氣猶未斷百生恩愛情㑹遇終惱亂阿¶
難佛寵弟亦遭淫女難神咒攝來歸宿業堅冰泮快演¶
涅槃門反復徵所見文殊更説偈明指圓通岸其餘肆¶
口言心真自一貫三界七趣中有相無非幻最後大慈¶
<pb:KR4d0175_WYG_005-3a>¶
悲力破邪女叛天魔與外道從此悉銷散¶
　　　讀圓覺經¶
萬法歸一心一心何所寄靈光自巍巍無物不具備如¶
來既先覺要警衆生寐倒説縱横説莫非明此事上根¶
可與語惟有十二士問略答更詳𤣥闗大開示下及三¶
種觀真修豈容廢定輪各差殊均入清淨地直須頓悟¶
入不落第二義圓覺與圓通總是閒名字¶
　　　治平院三蘇像¶
<pb:KR4d0175_WYG_005-3b>¶
三蘇皆天人著作浩篇簡少讀鬢成絲苦恨生何晩人¶
言筦庫卑我自得疎散春風牽衣裾興發無近逺禪堂¶
儼真容光炯破昏眼父子也而處(案父子也而/處句疑有誤)天畀岷¶
峨産揚馬爭軌躅孔孟發闗鍵日月有盡時斯文未埋¶
鏟邪説入人深風俗頽莫返招得戎馬來中原恣蹂踐¶
緬思藥石言禍患已先見安得起其靈一副蒼生願¶
　　　提宮宇文朝議輓辭(能/可)¶
憶昔我弱冠辟廱尾羣英公時少二嵗籍注國子生同¶
<pb:KR4d0175_WYG_005-4a>¶
舎氣味同異姓而弟兄厥後公筮仕我亦獵科名參辰¶
不相比邈焉笑語并雲溪既卜築來往數逢迎𤣥譚入¶
理窟淡交遺世情邑人敬二老可為來者程頃年我出¶
使公言勉一行僂指解轡歸請當踵前盟山頹梁木壊¶
聞訃恍以驚迹公生平事表裏皆純誠居家簡以肅從¶
官廉而平應酬心地虚不見喜慍萌處順悠然去了無¶
絲髮驚迺知學道力堅剛老益明天報良未已諸孫何¶
錚錚囘首丹旌路風悲涕淚横¶
<pb:KR4d0175_WYG_005-4b>¶
　　　輓朝請大夫致仕李公詞(諱仲侯字君直左綿/人其子廉夫以書來)¶
　　　(求/)¶
聖賢志於道朝聞而夕死囘視名宦場唾去如泥滓高¶
風既寂寥士俗皆靡靡倒行日云暮漏盡不知止遂令¶
搢紳談進退為難事二疏及淵明千載幾人爾公生富¶
貴中習熟在紈綺胡為總角時嗜好異羣子愛親自天¶
性弗忍離步跬治官即理家所至功可紀夫何不待年¶
棄紱休田里定應早聞道追跡前賢軌盃深别墅春舟¶
<pb:KR4d0175_WYG_005-5a>¶
漾清江水圍棊或賦詩此樂真無比優游二十秋所得¶
益多矣臨終更琅琅視身如脱屣洪範五福兼於公未¶
為美誌銘乃實録便可當青史¶
　　　宋元繪輓詞¶
國家有禍源王氏變新法元祐壅其流舊防無敢越逮¶
至崇寧初隂霾蔽日月潰彼千仞堤横波不可遏求言¶
姦臣計正欲穽豪傑君時亦抗章痛哭深論列禁錮二¶
十秋著書憂愈切緬觀前日事一一符君説朝廷思大¶
<pb:KR4d0175_WYG_005-5b>¶
用銅虎初旌别使者復何心吹毛聽媒孽皇天不憖遺¶
山梁遽摧折七十五年間飛電纔一瞥殘編溢巾箱光¶
焰星斗揭後人何酋酋端不墜風烈¶
　　　史徳修輓詞¶
世道交相喪古風邈悠悠真純化浮偽士俗日以偷公¶
生寂寥後慨然跋前修奥學窮根柢高文謝雕鎪壯嵗¶
拾科目囘翔四十秋孝弟可移官所至人歌謳處巳務¶
恬退馳騖吾所羞臨民本慈惠擊搏吾所咻俯仰無愧¶
<pb:KR4d0175_WYG_005-6a>¶
怍言行何悔尤邦符與使節異乎人之求可憐貪殘子¶
快意乏逺謀報應捷影響坐致無邊愁儻如西方説寧¶
逭鐵圍囚不知公英靈久矣清都遊¶
　　　弔張道從¶
風俗久頽壊人物無軒昂夫君抱貞質卓卓誠所長千¶
牛解寸刃萬象窮智囊獸羣走麒麟鳥族鳴鳳凰炎政¶
忽中微權姦肆猖狂彊敵乘釁起埀涎睨蜀疆君持山¶
南節武略見鋒鋩坐令兩蜀口飛鳥莫敢翔坤維倚長¶
<pb:KR4d0175_WYG_005-6b>¶
城老稚日以康誰謂波濤際中流失舟航悲風揚丹旐¶
觀者淚浪浪丈夫事則已可為邦家傷緬知忠烈在報¶
國猶未忘¶
　　　胡夫人輓詞¶
士夫惜名節楚楚空衣冠寧如武陵孀守義人所難哀¶
哉禍變仍歸櫂危狂瀾至誠泣蒼穹雙櫬果平安堦前¶
三珠樹豈但馥芝蘭科名一一收平步籋廣寒方為反¶
哺烏風木悲珊珊慶弔一何遽聞者鼻辛酸千年懿徳¶
<pb:KR4d0175_WYG_005-7a>¶
馨翠琰立巑岏英靈滿乾坤莫作長夜看¶
　　　栽梅¶
平生不愛花獨喜雪中梅江皋無人問移近小亭栽連¶
朝勤培溉的皪犯寒開青枝綴瓊粒絳萼扶冰腮奇哉¶
出羣姿不待春風媒調羮貪結子碎玉㸃蒼苔¶
　　　師吉甫探梅二首¶
花如霧中見百念已灰槁愛梅習氣深興發霜冬杪行¶
行步江郊恰似兒童小榮枯能幾時日月疾過鳥獨立¶
<pb:KR4d0175_WYG_005-7b>¶
望南枝村空人悄悄何似東皇駕今嵗來不早忍令瑤¶
臺姿冷落羣芳後欲寄同心人不折門前栁¶
吏塗牛馬走未老顏色槁歸來隠林坰富貴輕毫杪前¶
村梅樹芳㸃萼紅猶小問訊疎籬邊側聴迎春鳥春工¶
有先馳一浣憂心悄寒梢未粘玉攀折嫌太早吹香定¶
重來宿留嚴冬後明朝韶景妍更不齒花栁¶
　　　落梅¶
名園探梅時粉苞才半開如逢姑射仙偃蹇下瑤臺孤¶
<pb:KR4d0175_WYG_005-8a>¶
㓗自天賦肯聴東君媒别來今幾日雪片㸃蒼苔玉笛¶
誰家子噴月一聲哀可惜飛幽館不上美人腮栁條忽¶
萌動春風原上囘芳菲已後時百卉胡顏哉轉首鵯鴂¶
鳴殷紅亂成堆却來緑隂下青子薦瓊盃¶
　　　次韻杜安行見寄憶梅之什¶
穠華桃李容不染雙眸淨唯有愛梅心夢中行庾嶺安¶
得移瓊林月下對清影坐想冰雪姿蕭然幽興永我欲¶
從君游羈絆未能騁平生溪山懐倥偬迷簿領¶
<pb:KR4d0175_WYG_005-8b>¶
　　　次韻友人寄牡丹¶
我居不識春春至驗鳥語誰知有芳叢逺在幽人墅千¶
葩籠霧縠萬朶羅烟縷盛開笑白日半落啼紅雨餘花¶
自臣妾天公費機杼賞翫應亡厭分來儻相許穠姿忽¶
在眼微馥驚穿户初觀但妖韶細看尤媚嫵尚想壓枝¶
態未易此間伍何當就花飲不憂腸脇腐¶
　　　池蓮¶
疏池養白蓮故作夏時景田田綠初齊便成清淨境雖¶
<pb:KR4d0175_WYG_005-9a>¶
無藕如船風味同玉井水仙何處來露浥晨妝靚苦乏¶
社中友永日對孤影爽氣入人懐酩酊為之醒¶
　　　瓶水生數花須㬰有蜂來集感而賦詩¶
折花養瓶水老眼聊自怡案置須㬰間游蜂已著枝嗅¶
香起還泊&KR1415;&KR1415;動天機不知何方來神速乃如斯宇宙¶
一氣通萬類不相違石虎没勁矢竹龍化清陂矧兹抱¶
靈識倐與吾心期吾心未専寂舉念物先知千生風輪¶
轉都緣愛欲移勉哉學坐忘宜黙同木雞無中産物象¶
<pb:KR4d0175_WYG_005-9b>¶
顯晦隨所之超然合大空鬼神莫能窺¶
　　　諸公詠竹以籠竹和煙滴露梢為韻得滴字¶
草木盡柔脆夫君抱剛質孤標老更高翠葉秋仍密伊¶
余亦剛介論交自疇昔相見眼終青直諒蓋多益夕陽¶
映雪低曉露和烟滴清修良起予安可無一日栁條但¶
柔姿桃李從令色與君期嵗寒勿作春風客¶
　　　洗竹¶
林茂竹太繁汙穢在眼底枯筠與弱幹兹辰為一洗萬¶
<pb:KR4d0175_WYG_005-10a>¶
竿何足惜惡盡意乃已其餘擢青青玉立比君子姿色¶
秀可飡莫道膏粱美我來不忍去日日對園綺¶
　　　栁絮¶
栁條初弄綠已覺春風駐而今二月尾滿路團飛絮人¶
生安足恃忽忽朱顏去飄零未肯休萍泛知何處見之¶
動中懐欲冩無佳句歸來宴坐餘悠然得深趣¶
　　　有野人來獻石蟬以二千錢償之因成拙詩¶
二儀肅隂氣草木凋零盡爾生巖石間叢密不自隕綠¶
<pb:KR4d0175_WYG_005-10b>¶
葉抽紫莖族與秋蘭近蟬聮無數花未覺霜飇𦂳野人¶
持獻余千金那敢吝盆崖遂物性暢茂庶可準吸風噴¶
芳馨飲露含清潤如聞嘒嘒聲滿地寒林振¶
　　　詠龜¶
泥塗曳尾行自適幽閒性不食本無營畏人長縮頸緬¶
思風雨秋汚池亂鼃黽爾亦水中族胡為獨沈靜異質¶
天所賦巢蓮千嵗永見夢固不祥多知慎所逞¶
　　　蛛網¶
<pb:KR4d0175_WYG_005-11a>¶
我觀昆蟲輩汝形亦甚微吐絲織為網元自有真知團¶
團肖車輪巧妙出天機事成坐其中功力不浪施羽飛¶
纔一觸罥罣定無遺正緣有此生謀食以療饑古先大¶
智人創作萬世規為民設佃漁結繩乃效之仲尼善詞¶
説姑言取諸離制器尚象耳一一非妄為¶
　　　同蕭憲父明舉聮句(案聮句一首原本/未曽分注人名)¶
今夕復何夕邂逅得良集雲消夜氣澄月住秋空碧南¶
窗一樽酒耿耿寒光入浩然起長歎矯首望東北天涯¶
<pb:KR4d0175_WYG_005-11b>¶
清景同誰謂闗塞黒躊躇反傷懐衰草露蟲泣¶
