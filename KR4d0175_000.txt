# -*- mode: mandoku-view; -*-
#+TITLE: 雲溪集
#+DATE: 2015-08-24 23:57:31.182799
#+PROPERTY: ID KR4d0175
#+PROPERTY: BASEEDITION WYG    
#+PROPERTY: JUAN 提要
<pb:KR4d0175_WYG_000-1a>¶
欽定四庫全書　　　　　集部四¶
　提要¶
　　雲溪集十二巻　　　　　别集類三(宋/)¶
　　　　臣等謹案雲溪集十二巻宋郭印撰印詩數¶
　　　　百篇散見永樂大典各韻中皆題曰雲溪集¶
　　　　而宋史藝文志及諸家書目均未著録惟厲¶
　　　　鶚輯宋史紀事載印為成都人政和中進士¶
　　　　而亦不詳其官爵所録詩僅二首一從全蜀¶
<pb:KR4d0175_WYG_000-1b>¶
　　　　藝文志摘出為遊大隋山詩一從四川總志¶
　　　　摘出則即集中遊下巖寺詩是也今按集中¶
　　　　有雲溪雜詠小序自題亦樂居士且稱性嗜¶
　　　　水竹經營二十載始得一畝之園云云則雲¶
　　　　溪乃其别墅之名又有過銅梁縣詩云攝職臨¶
　　　　兹邑於今五十年又仁壽縣山齋詩云隨牒¶
　　　　幾推遷銅章領巖邑又次韻宋南伯云衰遲¶
　　　　來作邑勞苦劇萬狀則嘗累任縣令晚始退¶
<pb:KR4d0175_WYG_000-2a>¶
　　　　　居又贈劉元圭詩今年歲八十之語則其齒¶
　　　　　亦躋上壽觀所作養生歌及讀易詩盖有得¶
　　　　　於導引之術者其交游最宻為曽慥計有功¶
　　　　　等皆一時博雅之士則印亦勝流矣特以集久¶
　　　　　不傳故録宋詩者遂罕能稱述耳今据永樂¶
　　　　　大典所載分體編輯釐為十二巻其詩才地¶
　　　　　稍弱未能自出機杼而清詞雋語瓣香實在¶
　　　　　眉山以視宋末嘈雜之音固為猶有典刑矣¶
<pb:KR4d0175_WYG_000-2b>¶
　　　　　乾隆四十六年九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　　費　墀¶
